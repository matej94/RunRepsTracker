RunRepsTracker je aplikacija za Android mobilne uređaje koja pomaže korisnicima prilikom vježbanja 
i omogućava bilježenje ostvarenih rezultata. Aplikacija potiče korisnike na zdrav život i bavljenje 
sportom, te im pritom pomaže da izgube suvišne kilograme. Aplikacija je vrlo jednostavna za korištenje 
i korisniku pruža tri tipa vježbi – sklekovi, trbušnjaci i trčanje. Nakom odabira tipa vježbe korisniku 
se pruža mogućnost praćenja broja ponavljanja i broja setova za trbušnjake i sklekove, odnosno vrijeme i 
kilometraža za trčanje. Prilikom trčanja omogućeno je iscrtavanje rute kojom se korisnik kretao. Svi ti 
podaci mogu se spremiti u bazu podataka kako bi se nakon određenog vremena mogao vidjeti napredak. Također,
aplikacija sadržava dio u kojem je su opisane sve njene funkcionalnosti.
